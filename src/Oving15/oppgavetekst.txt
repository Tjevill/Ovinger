Gjør deg kjent med databasen ved f.eks. å tegne et ER-diagram.

1. List ut all informasjon (ordrehode og ordredetalj) om ordrer for leverandør nr 44.

2. Finn navn og by ("LevBy") for leverandører som kan levere del nummer 1.

3. Finn nummer, navn og pris for den leverandør som kan levere del nummer 201 til billigst pris.

4. Lag fullstendig oversikt over ordre nr 16, med ordrenr, dato, delnr, beskrivelse, kvantum, (enhets-)pris og beregnet beløp (=pris*kvantum).

5. Finn delnummer og leverandørnummer for deler som har en pris som er høyere enn prisen for del med katalognr X7770.

6.
i) Tenk deg at tabellen levinfo skal deles i to. Sammenhengen mellom by og fylke skal tas ut av tabellen. Det er unødvendig å lagre fylketilhørigheten for hver forekomst av by. Lag én ny tabell som inneholder byer og fylker. Fyll denne med data fra levinfo. Lag også en tabell som er lik levinfo unntatt kolonnen Fylke. (Denne splittingen av tabellen levinfo gjelder bare i denne oppgaven. I resten av oppgavesettet antar du at du har den opprinnelige levinfo-tabellen.)

ii) Lag en virtuell tabell (view) slik at brukerne i størst mulig grad kan jobbe på samme måte mot de to nye tabellene som den gamle. Prøv ulike kommandoer mot tabellen (select, update, delete, insert). Hvilke begrensninger, hvis noen, har brukerne i forhold til tidligere?

7. Anta at en vurderer å slette opplysningene om de leverandørene som ikke er representert i Prisinfo-tabellen.
   Finn ut hvilke byer en i tilfelle ikke får leverandør i. (Du skal ikke utføre slettingen.) (Tips: Svaret skal bli kun én by, "Ål".)


8. Finn leverandørnummer for den leverandør som kan levere ordre nr 18 til lavest totale beløp (vanskelig).
